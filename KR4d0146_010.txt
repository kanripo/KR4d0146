# -*- mode: mandoku-view; -*-
#+TITLE: 浮溪文粹
#+DATE: 2015-08-24 23:56:24.347539
#+PROPERTY: ID KR4d0146
#+PROPERTY: BASEEDITION WYG    
#+PROPERTY: JUAN 卷十
<pb:KR4d0146_WYG_010-1a>¶
欽定四庫全書¶
　浮溪文粹巻十　　　　　　宋　汪藻　撰¶
　　神道碑¶
　　　尚書刑部侍郎贈端明殿學士程公神道碑(程/公)¶
　　　　(名/振)¶
靖康元年冬金人再犯京師明年春天子在野敵索金¶
繒無藝府庫不足以民財繼之詔尚書梅執禮侍郎陳¶
知質程振給事中安扶督民輸一日敵坐城闉猥謂四¶
<pb:KR4d0146_WYG_010-1b>¶
人者曰吾國賦羊馬於民率比屋相甲乙若甲輸而乙¶
否則執而誅之誰敢違者意民窮且變生將投隙而逞¶
四人者同辭而對曰今天子蒙塵臣民皆願前死雖肝¶
腦不計也於金繒何有哉顧誠亡有塞責敵大怒問官¶
長安在欲加以罪而置其餘程公恐尚書坐之遽前曰¶
皆官長敵不勝其忿四人者皆死之建炎初上即位哀¶
其忠降璽書褒歎各進官七等於是程公自承議郎進¶
朝議大夫官其子若親属二人下饒州給塟事遣官䕶¶
<pb:KR4d0146_WYG_010-2a>¶
視厚賻其家言者謂未足醻公復以端明殿學士告其¶
匶公諱振字伯玉饒州樂平人大王父承憲大父溥父¶
翺世業儒為聞家翺以公故贈朝請大夫公少有軼才¶
未冠求師友四方入京師游太學必秀出其軰類一時¶
名士如張商英陳瓘張廷堅鄒浩悉見之迎門崇寜三¶
年車駕幸孔子祠見諸生太學公以髙第補將仕郎除¶
和州州學教授留為辟雍録久之遷博士㑹詔近臣求¶
人材可用者或以公聞召至政事堂擢太常博士以親¶
<pb:KR4d0146_WYG_010-2b>¶
老丏外得提舉京東西路學事秩滿留居東州五年奏¶
立孟子冢祠以公孫丑萬章從祀皆見聽改京西南路¶
提舉常平入尚書為膳部員外郎逾年拜監察御史時¶
大臣崇黨相軋若水火然一時士大夫鮮不附麗公孤¶
立行一意屹然其間人服其正遷辟雍司業兼太子舍¶
人改國子初見太子東宫言古者大祭祀登餕受爵必¶
以上嗣既禮𤰅載且元豐彞典具存昨上有事明堂而¶
殿下不與非所以尊宗廟重社稷也太子矍然曰初無¶
<pb:KR4d0146_WYG_010-3a>¶
人及此由是驟加奬重後每進説古今治亂輒向納之¶
遷左司員外郎兼官如故時方臘暴浙右聲揺京師公¶
從容為宰相王黼言冝乘此時言天下弊事庶幾稍革¶
當天意順人心黼怏然不悦曰上且謂黼挟㓂奈何公¶
知黼忌其言不荅趨出然太子薦公甚力外廷莫知㑹¶
兩省官缺上曰程振老成忠實必以為給事中黼銜前¶
忿不能平白公資淺且雅長詞令止除中書舍人已而¶
中書侍郎馮熈載黜知亳州黼怨熈載甚欲公劾奏且¶
<pb:KR4d0146_WYG_010-3b>¶
以醜言詆之公不從黼大怒風言者論公有黨責提舉¶
武夷山冲佑觀時宣和三年也明年復集賢殿脩撰丁¶
内艱尋除徽猷閣待制中書舍人皆力辭不拜無幾何¶
太子受内禪是為淵聖皇帝淵聖念公久趣還舊班對¶
便朝問勞甚渥俄詔自中出除尚書吏部侍郎公以大¶
臣不協議論多駁詔令輕改失其事機如金人拏兵且¶
半年而至今不觧者以或和或戰之説未一也裁抑濫¶
賞如黒白易分而數月之間三變其説者以廟堂不能¶
<pb:KR4d0146_WYG_010-4a>¶
忘私而多與其黨為地也今日一人言之以為是而行¶
明日一人言之以為非而止或出聖斷隃度而不暇疇¶
咨或用大臣偏辭而遂形播告所以動未必善處未必¶
冝乃輒為之反汗焉其勢不得不爾也及聞敵㓂河北¶
力請合諸路兵掎角擊之以牽其勢且曰彼猖獗如此¶
陛下猶欲守和議而不使之少有所懲創乎淵聖雖羙¶
其言而奪於大臣卒不能用連抗章求去優詔不從以¶
吏部銓綜有聲滋欲試之民事除開封尹先是大辟情¶
<pb:KR4d0146_WYG_010-4b>¶
或可矜多取旨原貸祖宗行之嵗久好生洽于民心崇¶
寜以来議者謂輦轂先彈壓凡情不當法率巧請殺之¶
公奏冝一准祖宗故事遇得旨即著為令令不載者許¶
援其比而行自此天府之囚全活者不可勝計已而詔¶
捕亡卒獲數千人公請充入歩軍司而除其罪歩軍司¶
請論如法法當盡誅公以多事時一日而殺千人民必¶
大駭且未决當繫有司寜無反側之患淵聖大以為然¶
卒如公請除尚書刑部侍郎久之敵邀天子幸其營公¶
<pb:KR4d0146_WYG_010-5a>¶
亟白宰相何㮚思所以折敵之語告于上而郤之㮚忽¶
宣言翌日車駕出城羣臣失色已而敵求金不已朝廷¶
莫知所為公冒死直前卒與禍㑹實靖康二年二月二¶
十五日也得年五十有七初公為中書舍人王黼以客¶
沈積中帥河朔欲覘敵圗燕公語積中當思異時覆族¶
之禍積中佩公戒至所部首以書謝公盛言其不可之¶
状公具以積中語告諸朝洎公左遷童貫蔡攸卒興是¶
役致變起肘腋而公罹其兇故聞公之䘮士無賢愚皆¶
<pb:KR4d0146_WYG_010-5b>¶
為之出涕公天資樂易與人談笑極醖藉風流至論事¶
則挺然不可回奪宣和中上皇崇道家之説公至東宫¶
淵聖問焉公對甚悉其略曰周公作鴟鴞之詩孔子以¶
為知道其言不過迨天之未隂雨綢繆牖户而巳老子¶
著道經亦曰為之於未有治之於未亂盖老氏與孔子¶
合者如此今不固根本於無事之時而徒事目前土木¶
之工非二聖人之意也他日淵聖為太上皇道之太上¶
皇頗欲去徤羡䟽左右近習之臣而楊戩方興龍徳太¶
<pb:KR4d0146_WYG_010-6a>¶
乙之役懼不得肆因讒家令馮揚将輔太子幸非常太¶
上皇震恐執揚誅之而淵聖之言亦廢及靖康中公尹¶
天府言利者頗欲離間兩宫公心獨鄙之每調娯父子¶
之間甚有恩義如詔鞫龍徳宫近侍梁忻之類特寛其¶
文由是纎芥之疑不行聞者無不歎服公居鄉専趨人¶
之急以急抵公者未嘗辭族有䘮積年不能舉命其子¶
邁一日辦之盖公之於書無所不觀亦無所不學属文¶
敏贍下筆不能自休書記翩翩千里如對面語見之者¶
<pb:KR4d0146_WYG_010-6b>¶
把玩無斁争藏弆為榮著義語及詩文七十餘巻藏于¶
家妻董氏封碩人子邁承務郎傳公學次未名生公卒¶
之某月邁以建炎二年十月辛酉𦵏公樂平縣嶂嶺原¶
太夫人塋之左從公卜也嗚呼士方平時劇談抵掌以¶
禍福死生自任而謂人不能此直易耳及一旦臨利害¶
僅如秋毫鮮不䘮厥心而移其所守若夫規以身免而¶
推禍於人者比肩接迹也聞公之風者亦可以少媿哉¶
某少以同郡登公之門知公之詳冝莫如某邁以國子¶
<pb:KR4d0146_WYG_010-7a>¶
司業程瑀之状来請謹叙公之平昔而系之以銘銘曰¶
惟祝融之苖裔兮公鼻祖曰伯休越漢唐而南徙兮家¶
泊川之上㳺天既予公以脩能兮又重之以姱節冠切¶
雲而事君兮景忠之前哲氛祲忽其蔽日兮神龍蕩而¶
失淵衆憚殃而逭禍兮公踽踽而直前左攙搶而右窫¶
窳兮公胡獨罹此患茍殺身而成仁兮齊死生於夜旦¶
紛衆羙曽不概見兮獨令名其庶幾偉蕩隂之節死兮¶
吾將從昔賢之所歸¶
<pb:KR4d0146_WYG_010-7b>¶
　　　龍圖閣學士左朝請大夫滕公神道碑¶
滕姬姓文王之昭也春秋時以小國介齊楚之間漢魏¶
晉世不乏人至唐有諱令宗為國子司業者子孫蟬連¶
緜十餘世譜牒相傳曰堯臣任衛尉寺丞於公為祖曰¶
友任朝請大夫於公為皇考以公貴皆贈東宫師傅官¶
妣祖妣皆封郡夫人公諱康字子濟應天府宋城人年¶
十六補太學生俊邁絶人諸老生皆屈軰行與交既冠¶
擢崇寜五年進士第調通州司理㕘軍秩滿陞晉州觀¶
<pb:KR4d0146_WYG_010-8a>¶
察推官試學官中之除興元府府學教授首冠詞學兼¶
茂科入秘書省為正字公以軼材進滯儒館三年有餘¶
人為公不滿公處之裕如久之遷著作佐郎尚書工部¶
員外郎入對敷奏詳明徽宗喜曰頃得卿詞學程文甚¶
敏盖有意用公而不為當路所右嵗餘裁移禮部又數¶
年為國子司業連丁内外艱服除而靖康二年金人至¶
京師時上開元帥府濟州即以檄召公有詞學精贍明¶
習憲章之語公至濟州率先羣臣勸進請築壇如髙邑¶
<pb:KR4d0146_WYG_010-8b>¶
故事乃除公太常少卿相登極禮儀其告天及肆赦之¶
文皆出公筆詞㫖激揚聞者無不感動流涕尋擢起居¶
舍人權給事中進起居郎兼討論祖宗法度檢討官試¶
中書舍人公忠精出於天性平時臨事未嘗詭隨及居¶
論思之地知無不言見有未合公論者必反復開陳䝉¶
上聴納而後巳顯謨閣直學士孟忠厚乞用父减年轉¶
朝奉郎公因言忠厚隆祐太后之姪太祖太宗以来無¶
母后兄弟之子班侍從者故日者給舎交章論列乞換¶
<pb:KR4d0146_WYG_010-9a>¶
忠厚右列陛下方色難以奉母后故未即施行其如中¶
外之情未厭願少垂省覧以毋違祖宗成憲從之武義¶
大夫康義用登極恩遷遥郡刺史公封還詞頭力陳陛¶
下即位以来凡發號施令立政造事必法祖宗彞憲惟¶
能法祖宗故能得人心而當天意邢煥中宫之父也孟¶
忠厚隆祐太后之姪也猶曲從人言易戎班之秩康義¶
何人乃敢紊彞憲如此義者内侍康履之父也自古召¶
亂之源不出於外戚之撓法則出於内侍之干政漢唐¶
<pb:KR4d0146_WYG_010-9b>¶
可鍳登極恩各遷官一等天下之至公也祖宗以来未¶
之或改康義乃以御寳批降特㫖一官而暗陞五等之¶
秩觀此有異於墨勅斜封之時乎凢再降㫖令行下終¶
不從命人莫不重公有守後軍綂制韓世忠以不能戢¶
軍罰金公言世忠偏禆無赫赫功秖縁捕盜㣲勞躐官¶
數等位亞節旄人所以未有言者以方羣盜充斥姑責¶
其後效比卒伍背叛至奪御噐逼諫臣於死地恬不知¶
罪致臣僚論奏乃止罰金将何以懲後世忠降一官知¶
<pb:KR4d0146_WYG_010-10a>¶
江州陳彦文用劉光世保奏録其守城功遷龍圖閣待¶
制公以光世之章前後牴牾閣而未下宰相力主彦文¶
趣以行詞公言給舍繳駁命以次官行下兩省故事也¶
陛下以臣言為是耶當更下監司覈實次第推賞先及¶
城守官兵而後彦文進職以臣言為非循國家故事可¶
也論列諄諄不已大失宰相意㑹有布衣試後省者不¶
合體式而公以文理優長取之諫官李處遯迎合論奏¶
遂除公集英殿脩撰提舉杭州洞霄宫衆論為之不平¶
<pb:KR4d0146_WYG_010-10b>¶
未幾車駕幸平江再除中書舍人及陛對奏䟽乞寅畏¶
天命固安人心其畧曰去嵗郊禮前數日太陽示變騐¶
之圖史為異甚大而日官不以聞廷臣不之告使陛下¶
脩厥事以應天者未至比逆臣敢萌不軌天之示象前¶
已著明惜朝廷不知先事而戒也陛下即位行再嵗矣¶
恩倖歛怨幾䧟覆轍姦宄犯順而未即授首陛下盍察¶
人心所嚮而少留聖意乎今惻怛愛民之政徒為空言¶
而百姓不以為恩哀痛責躬之詔不著事實而四方不¶
<pb:KR4d0146_WYG_010-11a>¶
以為信忠佞並馳而多士解體刑賞失當而三軍沮氣¶
臣願陛下取建炎初元以来所下詔書所舉政事熟思¶
審度得無一二類臣言者望參稽得失而罷行之上褒¶
諭有諌臣風除左諌議大夫公在諌省旬日封章屢上¶
上稱其知大體遂有意登用擢翰林學士靣奨再三卿¶
言甚忠非卿孰為朕言者翌日除端明殿學士同簽書¶
樞宻院事建炎三年天子反正宰相吕頥浩建幸武昌¶
為趨陜之計既還建康又建欲盡棄中原焚室廬徙居¶
<pb:KR4d0146_WYG_010-11b>¶
民於東南公力持不可時在諫省語御史中丞張守曰¶
吾曹當以死爭既執政又懇言之上悟而止頥浩歎曰¶
公直執政之才也孰能受命二日而决此大計乎諫官¶
袁植請誅黄潜善汪伯彦公言儻如植言傷陛下好生¶
之徳矣上首肯久之即批出罷植諫職翌日見上曰昨¶
日觀罷袁植之命有忠厚之言未聞殺戮之事可戒大¶
哉王言也太祖以来未嘗戮一大臣國家歴祚緜長過¶
於兩漢者此也上大悦李成遣属官至金陵力求淮南¶
<pb:KR4d0146_WYG_010-12a>¶
吕頥浩欲從之公曰此養虎遺患也成已命知徐州遷¶
延不赴莫若趣其之任使逺邇聞之知朝廷之命必行¶
成既情得靡然退聴陕西進馬上擇其一良者獨賜公¶
且詔應恩數並依同知樞宻院事無何詔恭請太后奉¶
神主之江表以參知政事李邴權知三省樞宻院事公¶
為資政殿學士同之從衛以行邴辭疾則又命公權知¶
而劉珏為貳賜公親筆手詔凡百四十六言極褒嘉之¶
辭許綴宰執班奏事寓治都堂公從衛至洪劉光世統¶
<pb:KR4d0146_WYG_010-12b>¶
大軍為屛翰光世不能守金人渡洪乃退保處州殿中¶
侍御史張延夀不知曲折極口詆公於是落職提舉亳¶
州明道宫延夀言之不已又責授秘書少監分司南京¶
永州居住未期年許自便其年九月復左朝請大夫依¶
前宫祠紹興二年九月某甲子薨於江西春秋四十有¶
八元室常氏贈右諫議大夫安民之女封咸寜郡夫人¶
次室朱氏尚書右丞諤之女封咸寜郡夫人一子曰珙¶
某官二女為某官管鎮某官梁興祖之妻孫男女六人¶
<pb:KR4d0146_WYG_010-13a>¶
有文集二十巻翰墨叢記五巻韶武遺音三巻紹興三¶
年四月某甲子珙奉公𦵏平江吴縣至徳鄉華山紹興¶
八年三月追復龍圗閣學士藻與公同為建炎元年中¶
書舍人者也聞公立朝訏謨獻替之餘莫詳於藻謹擇¶
其大者書之而系以銘銘曰¶
自古明盛繇臣納忠靡懐不陳無壅不通在貞觀世賢¶
哉鄭公封章敢言日沃帝聰政否斯替卒成治功至誠¶
愛君夫孰與同公興其後獨紹乃風造膝衮衮略無隠¶
<pb:KR4d0146_WYG_010-13b>¶
𠂻言聴諌行帝旌匪躬遂㕘兵柄頗牧禁中折衝銷萌¶
應變不窮國以興起宛如鎬豐上方疇咨分陕忽東天¶
胡中奪年未及翁邦國殄瘁籌帷一空應期而来神復¶
返崧琢詞于阡用赫厥終¶
　¶
　¶
　¶
　浮溪文粹巻十¶
